---
layout: post
title:  "Nevtúra bejárás"
date:   2018-09-10 12:34:30 +0200
categories: nevtura
---

Sziasztok!

Köszönjük szépen minden csapatnak, aki megjelent a Nevtúra bejáráson, hamarosan jóváírjuk az achievementet. Azok se búslakodnajak, akik lemaradtak, egy rövid összefoglalóval készültünk:

A túra útvonalát legkönyebben a koli lépcsőjétől indulva lehet végigjárni. Bemelegítésképpen a csapattagok eljuthatnak az AK-ba, akár saját tempóban is. Következő lépésként egy rövid budapesti városnéző körút vezet az első nagyobb állomáshoz. Kalandosabb qpázók a város minden tömegközlekedési eszközét kipróbálhatják, tapasztaltabb veteránok a ~~Moszkva térig~~ Mechwárt ligetig villamossal, utána busszal utaznak.

Túránk lakott övezetben kezdődik, így az elején kérünk mindenkit, hogy halkabban induljon neki az enyhén emelkedő terepnek. Beljebb érve az erdőbe a hangerő növelésével és az elfogyasztott italokkal együtt változik a terep: eleinte lankás, könnyed séta, majd a Hármashatárhegy meredek emelkedői csúsznak le gyorsabban, mint egy-egy üveg kevert.

A hegytetőn érdemes megpihenni és megcsodálni a látképet, nem mindennapi élményben lesz része annak, aki még képes vizuális jelek feldolgozására. A csapatok számára erősen ajánlott, hogy még a "Nagyrétig" fogyassza el minden alkoholos tartalékát, majd egy kisebb pihenő után folytassa az utat, hisz Hűvösvölgyig tartogat még kihívásokat az útvonal.

![Google Maps Timeline](/assets/posts/nevtura-utvonal-1.png)

A túrát józanul kb. 3 óra alatt lehet teljesíteni, előzetes felméréseink alapján 300 méter körüli szint várható. Mint ahogy a megjelenteknek prezentáltuk, nagyon könnyű eltévedni, ezért felhívjuk a figyelmet a kultúrált alkoholfogyasztásra.

Ne felejtsetek el jelentkezni [ezen a linken][doodle-jelentkezes]

A rendezők

[doodle-jelentkezes]: https://doodle.com/poll/mgqbapthe276h6py
